# Oppgave 1: Legge inn spillere (en slags oppvarming)

**Tid:** 15 min

**Mål:** Komme inn i rytmen med red-green-refactor igjen samt lære å teste med exceptions.

**Krav:**
Systemet vi brukte tidligere lot oss starte spillet uten spillere. Det kræsjet hele systemet og vi måtte skru av og på strømmen i hallen for å kunne fikse det. Klok av skade så skal det ikke være mulig å starte spillet uten minst én spiller. Om noen prøver å gjøre det skal de få en feilmelding.
(Det holder å kaste en exception)
Rekkefølgen vi legger inn spillerne på er den rekkefølgen de spiller i.

**Tips:**
Forslag til datastrukturer i denne oppgaven er en `Map<Player, BowlingScorer>` for å holde rede på en spillers poeng. (Her gjenbruker vi koden fra forrige del av kurset.) I tillegg må du holde rede på rekkefølgen på spillere. Dette kan gjøres med en egen liste av typen `ArrayList<Player>`. Du kan endre på dette senere. Ved skjule implementasjonsdetaljer står vi friere i ettertid til å endre koden uten å måtte fikse tester og skrive om andre ting.
Et annet bra tips er å lage en metode for å starte et spill med spillere i testklassen.

**Forslag til tester:**

* Spill uten spillere kaster en exception
  * `IllegalStateException` kan passe
  * Hint: `@Test`-annotasjonen kan ta parametere
* Spill med en spiller kaster ikke en exception
* Forsøk på å legge inn `null` på en spiller skal også gi en exception
  * `IllegalArgumentException` kan passe


# Oppgave 2: Starte spillet

**Tid:** 15 min

**Mål:** Lære å bruke mocks/spies for å sjekke hva som har skjedd.

**Krav:**
Når spillet startes vil vi at det skal vises en fancy velkomstanimasjon på banen. Tror gutta i Latvia holder på med animasjonen, men dere kan bare gå i gang med å sette det opp slik at det er klart når vi får den.

**Tips:**
Du kan lage en klasse som implementerer interfacet `Display`.
Husk at spillet må ha spillere for å kunne startes.

**Forslag til tester**:

* Gitt at spillet startes, så skal det vises en velkomstanimasjon på skjermen
  * `Display#showWelcomeScreen()` er metoden som skal kalles
  * Du kan stole på at gutta i Latvia gjør jobben sin, så du trenger bare å sørge for at koden blir kalt.

**Løsningsforslag:**

* Lag en mock som implementerer `Display`-interfacet - kall det gjerne `MockDisplay`. I metoden `showWelcomeScreen` setter du en public variabel kalt `hasShownWelcomeScreen` til `true`.
* I testen setter du inn en instans av `MockDisplay`
* Gjør en assert mot `MockDisplay#hasShownWelcomeScreen` og sjekk at den er true
  * Husk å gi gode feilmeldinger om du bruker assertTrue/False


# Oppgave X: Testing med tid

**Tid:** 20 min

**Mål:** Lære hvordan skrive tester der tid er en faktor

**Krav:**
Fredag er det disco-bowling! Kidsa glede seg sykt og vil ha disco-lys og høy musikk når de bowler.
Vi har allerede en gammel kassettspiller som sørger for høy musikk, men vi trenger å få kontrollert lysene.
Kravet er at hver fredag fra kl. 17:00 og fram til midnatt skal det være discolys.
De skal skrus på som de vanlige lysene - altså, når spillet startes.

**Tips:**
Det finnes ikke noe interface for klassene i Java/C# som du kan stubbe LocalDateTime. Kanskje du kan lage ditt eget?

**Forslag til tester**:

* Vanlige lys på en annen dag (f.eks. søndag kl. 12:30)
* Vanlige lys rett før kl. 17:00
* Discolys når kl. er 17:00
* Discolys når kl. er 23:59
* Vanlige lys lørdag 00:00

_TIPS: Her er det mulighet for å lage en hjelpemetode._

**Løsningsforslag:**

* Lag et interface kalt `Clock` med en metode kalt `now()` som returnerer `LocalDateTime`
* Lag en implementasjon som heter `SystemClock` der `now()`  returnerer `LocalDateTime.now()`
* Legg til interfacet i `Game`-klassen og ta det inn i konstruktøren eller lag et setter
  Bruk `SystemClock` som standardimplementasjon
* Lag en test-implementasjon som heter `AdjustableClock` med en ekstra metode for å sette tiden `setFixedTime(LocalDateTime time)` og evt. `reset()` for å nullstille den.
`now()` returnerer da `fixedTime` on den er satt (!= null) og `new SystemClock().now()` om den ikke er satt.
  * Legg merke til at du må bruke `AdjustableClock` og ikke `Clock`-interfacet i testene slik at du kan bruke de nye metodene.
* I `Game`-klassen kan du da hente ut tiden med `clock.now()` framfor å bruke `LocalDateTime.now()`. Gratulerer, du har nå funnet en måte å kontrollere tiden på.
* Det finnes en annen måte å løse dette på ved å lage et interface som har en metode som heter noe sånt som `isDiscoTime()` og returnerer true/false. Da forsvinner konseptet med tid helt, men det er ikke alltid det passer eller er naturlig.

# Oppgave Y: Enkel stubbing


Det må integreres i det nye IT-systemet. Miljøbeviste som vi er ønsker vi at lysene skrus på og av etter behov.
